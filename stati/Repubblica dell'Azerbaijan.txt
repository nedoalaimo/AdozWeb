STATO: Repubblica dell'Azerbaijan
REQUISITI DELLE COPPIE ADOTTANTI:
Si tratta dei requisiti previsti dalla normativa locale che sono validi per le coppie adottive italiane solo qualora non contrastino con i requisiti previsti dalla normativa italiana.
- coppie sposate da almeno 5 anni di cui almeno uno di età minima di 25 anni (artt. 120.4, 121.1-3 del Codice della famiglia);
- persone singole di età minima di 30 anni (art. 121.1 del Codice della famiglia);
- coniuge rispetto ai figli dell’altro coniuge (art. 117.3 del Codice della famiglia);
- persone con capacità giuridica a cui non è stata revocata o limitata la responsabilità genitoriale da un Tribunale (artt. 120.1.1-120.1.2. del Codice della famiglia);
- assenza di precedenti penali gravi o particolarmente gravi contro la pace e l'umanità, la sicurezza pubblica e la salute, la libertà e la dignità della persona, la libertà sessuale e le relazioni familiari a prescindere dalla condanna (artt. 120.1.6 del Codice della famiglia);
- adeguate condizioni di salute, abitative e di reddito per poter crescere il minore (artt. 120.1.5 e 120.1.8 del Codice della famiglia);
- persone in possesso di un certificato che attesti la formazione riguardante l'adozione svolta nel loro Paese (art. 118.6 del Codice della famiglia).

REQUISITI DEI MINORI ADOTTANDI:
- minori di 18 anni (artt. 49.1, 117.1 e 119.9.2 del Codice della famiglia) se nel loro superiore interesse (artt. 118.1.2. del Codice della famiglia) e con il consenso dei genitori biologici (art. 122.1 del Codice della famiglia);
- minori figli di genitori minorenni con il consenso del tutore o – se assente - dell'autorità esecutiva competente (art. 122.1 del Codice della famiglia);
- minori i cui genitori biologici abbiano fornito il loro consenso all’adozione a meno che essi siano stati dichiarati decaduti dalla responsabilità genitoriale e sia trascorso un anno oppure siano deceduti o scomparsi (art. 123.1 del Codice della famiglia);
- minori i cui genitori non siano in grado di occuparsene adeguatamente e non vivano con loro da più di 6 mesi (art. 123.2 del Codice della famiglia);
- minori sottoposti a tutela i cui tutori abbiano fornito il loro consenso scritto e certificato da una procedura NOTErile (art. 124.1 del Codice della famiglia).
Inoltre la legge specifica che:
- le fratrie devono essere adottate insieme a meno che l’adozione separata non sia nel loro interesse (art. 117.4 del Codice della famiglia);
- i minori che abbiano compiuto 10 anni devono fornire il proprio consenso all’adozione e per i minori di 7 anni il Tribunale competente deve prendere in considerazione la loro opinione alla presenza di uno psicologo infantile a meno che l’ascolto non sia nel loro interesse (artt. 52, e 124.5 del Codice).

POST ADOZIONE:
L’ente autorizzato trasmette al MLSPP nella Repubblica dell’Azerbaijan le relazioni concernenti l’integrazione del minore adottato con la seguente cadenza: una dopo i primi tre mesi e in seguito una volta all’anno fino al compimento dei 18 anni (art. 119-1.1 del Codice della famiglia).
Normativa di riferimento
- Law 28 December 1999, n. 781-IG,Family Code of The Republic of Azerbaijan[Legge 28 dicembre 1999, n. 781, Codice della famiglia della Repubblica dell’Azerbaijan]