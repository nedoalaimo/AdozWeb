STATO: Eritrea
REQUISITI DELLE COPPIE ADOTTANTI:
Si tratta dei requisiti previsti dalla normativa locale che sono validi per le coppie adottive italiane solo qualora non contrastino con i requisiti previsti dalla normativa italiana.
- persone singole o sposate di qualunque età, aventi almeno diciotto anni più del minore adottato diciotto anni (art. 672, comma 1 del Codice civile dello Stato di Eritrea);
- in caso di coniugi è sufficiente che solo uno sia maggiorenne (art. 672, comma 2 del Codice civile dello Stato di Eritrea).
La legge eritrea specifica altresì che:
- l’esistenza di figli dell’aspirante genitore adottivo, non costituisce un ostacolo all’adozione (art. 674 del Codice civile dello Stato di Eritrea);
- in caso di adozione da parte di uno solo dei due coniugi, è necessario ottenere il consenso dell’altro coniuge e, in caso di contrasto tra i due, decide il Tribunale su istanza del coniuge aspirante genitore adottivo (art. 675, commi 1 e 2 del Codice civile dello Stato di Eritrea);
- il contratto di adozione deve essere stipulato tra l’aspirante genitore adottivo e il minore, se quest’ultimo è maggiore di anni quindici (art. 676, comma 1 del Codice civile dello Stato di Eritrea); negli altri casi, deve essere stipulato tra l’aspirante genitore adottivo e il tutore del minore (art. 676, comma 2 del Codice civile dello Stato di Eritrea).

REQUISITI DEI MINORI ADOTTANDI:
- minori concepiti, per i quali è possibile la revoca della madre, unilateralmente e volontariamente, al massimo entro i tre mesi successivi alla nascita del minore (art. 673, commi 1 e 2 del Codice civile dello Stato di Eritrea).
La legge eritrea specifica altresì che:
- tutti i minori che hanno raggiunto l’età di dieci anni devono essere ascoltati dal Tribunale prima che quest’ultimo emetta la sentenza di adozione (art. 678, commi 2 e 3 del Codice civile dello Stato di Eritrea).

PASSAGGI DELLA PROCEDURA:
- la coppia dà l’incarico di avviare la procedura di adozione internazionale ad un ente autorizzato, il quale trasmette il fascicolo all’Eritrea’s Adoption Authority nello Stato di Eritrea;
- il contratto di adozione è presentato al Tribunale che, dopo aver verificato la correttezza della procedura e aver ascoltato il minore se di età superiore ai dieci anni, decide sull’adozione (art. 678, commi 2 e 3 del Codice civile dello Stato di Eritrea);
- il contratto di adozione ha effetto solo se approvato dalla Corte (art. 678, comma 1 del Codice civile dello Stato di Eritrea);
- l’adozione può essere revocata su richiesta dell’adottato in qualsiasi momento, anche dopo la morte del genitore adottivo (art. 680, commi 1 e 2 del Codice civile dello Stato di Eritrea);
- il contratto di adozione deve essere registrato presso il registro del Tribunale o presso un NOTEio entro un anno dall’approvazione (art. 504, comma 2 del Codice civile dello Stato di Eritrea) affinché possa produrre effetti nei confronti del coniuge e dei discendenti del genitore adottivo (art. 504, comma 3 del Codice civile dello Stato di Eritrea);
- l'adozione non ha effetto per quanto riguarda gli ascendenti o i collaterali dell'adottante che si dichiararono espressamente contrari all'adozione (art 504, comma 1 del Codice civile dello Stato di Eritrea); il minore adottato conserva i legami con la sua famiglia dell'origine e lo stesso vale per il coniuge e i discendenti del minore; nei casi in cui debba essere fatta una scelta tra la famiglia di adozione e la famiglia di origine, la famiglia di adozione prevale (art. 505, commi 1-3 del Codice civile dello Stato di Eritrea);
- una volta ottenuti tutti i documenti necessari il minore può lasciare lo Stato di Eritrea con la coppia.

POST ADOZIONE:
Non sono indicati particolari adempimenti.
Normativa di riferimento
- Code of Federal Regulations[Codice di regolamentazione federale]
- Civil code of the state of Eritrea, 15 May 2015 [Codice civile dello Stato di Eritrea]