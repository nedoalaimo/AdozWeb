STATO: Repubblica di Liberia
REQUISITI DELLE COPPIE ADOTTANTI:
Si tratta dei requisiti previsti dalla normativa locale che sono validi per le coppie adottive italiane solo qualora non contrastino con i requisiti previsti dalla normativa italiana.
- coppie sposate (Subchapter C, Part II, Sub § 4.62, comma 1, lett. a) Domestic Relations Law);
- persone singole (Subchapter C, Part II, Sub § 4.62, comma 1, lett. b) Domestic Relations Law);
- il padre celibe di un minore illegittimo (Subchapter C, Part II, Sub § 4.62, comma 1, lett. c) Domestic Relations Law);
- una coppia che abbia avuto l’affidamento del minore per almeno 12 mesi consecutivi (Part I, chapter 4 n. 7, Regulations on the adoption of children in Liberia. Domestic and inter-country);
- gli aspiranti genitori adottivi devono essere in grado di fornire cure adeguate al minore e garantirgli un adeguato sviluppo fino al raggiungimento del 18° anno (Part I, chapter 4 n. 1, Regulations on the adoption of children in Liberia. Domestic and inter-country);
- età superiore ai 21 anni e differenza di età con il minore di almeno 15 anni (Part I, chapter 4 n. 2, Regulations on the adoption of children in Liberia. Domestic and inter-country).

REQUISITI DEI MINORI ADOTTANDI:
- minori i cui genitori biologici abbiano fornito il consenso all’adozione (Subchapter C, Part II, Sub § 4.64, comma 1, lett. a) Domestic Relations Law). Se il minore è nato fuori dal matrimonio, sarà sufficiente il solo consenso della madre (Subchapter C, Part II, Sub § 4.64, comma 1, lett. b) Domestic Relations Law);
- minori orfani o abbandonati, o i cui genitori siano stati dichiarati decaduti dalla responsabilità genitoriale. In tal caso sarà necessario il consenso del tutore legale del minore o di qualsiasi persona che abbia la custodia legale del minore per ordine del Tribunale (Subchapter C, Part II, Sub § 4.64, comma 1, lett. c) Domestic Relations Law);
- minori rifugiati o immigrati non accompagnati o separati dai genitori possono essere adottati se le ricerche e/o il ricongiungimento familiare sono falliti nel termine di 12 mesi (Part I, chapter 5, n. 7, Regulations on the adoption of children in Liberia. Domestic and inter-country).
La legge liberiana prevede, inoltre, che:
- non è necessario il consenso se il minore è stato abbandonato, se è decaduta la responsabilità genitoriale, se i genitori sono deceduti (Subchapter C, Part II, Sub § 4.64, comma 2, Domestic Relations Law);
- i minori di almeno 16 anni di età, devono fornire il loro consenso (Subchapter C, Part II, Sub § 4.64, comma 1, lett. d) Domestic Relations Law);
- il consenso all’adozione deve essere fornito in forma scritta (Subchapter C, Part II, Sub § 4.64, comma 3, Domestic Relations Law).

PASSAGGI DELLA PROCEDURA:
- la coppia aspirante conferisce l’incarico di avviare la procedura a un ente autorizzato (Part I, chapter 6, n. 1, Regulations on the adoption of children in Liberia. Domestic and inter-country);
- la procedura per l'adozione deve essere avviata presso il Tribunale competente per territorio (Subchapter C, Part II, Sub § 4.63, Domestic Relations Law);
- a seguito del decreto di adozione da parte del Tribunale, l’ente autorizzato presenta, per conto della coppia aspirante, una domanda di visto per il minore a cui sono stati abbinati (Part I, chapter 6, n. 7, Regulations on the adoption of children in Liberia. Domestic and inter-country);
- il MGCSP prepara un certificato di nascita integrativo con il nuovo nome dell’adottato (Part I, chapter 6, n. 8, Regulations on the adoption of children in Liberia. Domestic and inter-country);
- la coppia è tenuta a risiedere in Repubblica di Liberia per un periodo che va da un minimo di 30 ad un massimo di 90 giorni, a meno che uno dei due genitori adottivi non abbia familiarità con la Liberia, nel senso che abbia visitato il Paese e conosce la cultura locale (Part I, chapter 11, n. 1, Regulations on the adoption of children in Liberia. Domestic and inter-country);
- una volta ottenuti i documenti necessari, il minore può lasciare la Repubblica di Liberia con la coppia.

POST ADOZIONE:
Normativa di riferimento
- Domestic relations law, 10 April 1973 [Diritto delle relazioni domestiche]
- Regulations on the adoption of children in Liberia. Domestic and inter-country, 2016 [Regolamento sull'adozione di bambini in Liberia. Nazionale e internazionale]