STATO: Burundi
REQUISITI DELLE COPPIE ADOTTANTI:
Si tratta dei requisiti previsti dalla normativa locale che sono validi per le coppie adottive italiane solo qualora non contrastino con i requisiti previsti dalla normativa italiana.
- coppie sposate da almeno 5 anni e non separati (art. 2 della Legge n. 1/004); entrambi i coniugi devono fornire il proprio consenso all’adozione a meno che uno non sia in grado di fornirlo (art. 3 della Legge n. 1/004);
- età minima di 30 anni (art. 3 della Legge n. 1/004);
- differenza di età con il minore di almeno 15 anni (art. 5 della Legge n. 1/004); il Tribunale, in presenza di alcune circostanze, può non richiedere tale requisito (art. 5 della Legge n. 1/004);
- possesso di idonee qualità morali e di adeguate risorse materiali per l'adozione e il sostegno del minore (art. 6 della Legge n. 1/004).

REQUISITI DEI MINORI ADOTTANDI:
- minori di età inferiore ai 15 anni (art. 8 della Legge n. 1/004);
- minori i cui genitori o il consiglio di famiglia abbiano fornito il proprio consenso all’adozione (art. 10.1 della Legge n. 1/004);
- minori che si trovano sotto la tutela dello Stato (art. 10.2 della Legge n. 1/004);
- minori dichiarati abbandonati (art. 10.3 della Legge n. 1/004).
La legge burundese specifica altresì che:
- il minore che ha compiuto almeno 13 anni di età deve fornire il proprio consenso all’adozione (art. 8, comma 3, della Legge n. 1/004).

PASSAGGI DELLA PROCEDURA:
- la coppia conferisce l’incarico di avviare la procedura di adozione internazionale a un ente autorizzato, il quale trasmette il fascicolo della coppia al DEF nella Repubblica del Burundi (art. 71 della Legge n. 1/004);
- il DEF valuta il fascicolo della coppia e, se la ritiene idonea, propone l’abbinamento con un minore;
- il DEF trasmette alla CAI della coppia la sua relazione riguardante il minore (art. 74 della Legge n. 1/004) insieme alla certificazione attestante i consensi richiesti e i motivi per cui ha deciso di proporre alla coppia l’abbinamento con quel minore;
- la coppia riceve la proposta di abbinamento con un minore e, se la accetta, deve comunicare il proprio consenso al DEF tramite l’ente autorizzato unitamente all’autorizzazione al proseguimento della procedura emessa dalla CAI;
- il DEF trasmette il fascicolo della coppia al Tribunale di grande istanza del Municipio di Mukaze (Bujumbura) che pronuncia la sentenza di adozione (art. 27 della Legge n. 1/004);
- la coppia si reca nella Repubblica del Burundi per un solo viaggio di circa 2 settimane per trascorrere del tempo con il minore; è opportuno che la data di arrivo e quella di ritorno siano comunicate al DEF e al consolato italiano a Bujumbura;
- una volta ottenuti tutti i documenti necessari, il minore può lasciare la Repubblica del Burundi con la coppia.
(*) In assenza di norme specifiche reperite, le presenti informazioni relative alla prassi sono state fornite dagli enti autorizzati operativi in Repubblica del Burundi.Le informazioni per le quali non è stato possibile individuare una fonte ufficiale attendibile sono state reperite su:HCCH, Country profile - State responses: Burundi

POST ADOZIONE:
Normativa di riferimento
- Loi n°1/004du 30 avril 1999 portant modification des dispositions relatives à la filiation adoptive du code des personnes et de la famille [Legge 30 aprile 1999, n. 1/004, che modifica le disposizioni relative all’adozione del Codice delle persone e della famiglia];
- Accordo tra il Governo della Repubblica Italiana e il Governo della Repubblica del Burundi di cooperazione in materia di adozioni internazionali, 25 luglio 2014.