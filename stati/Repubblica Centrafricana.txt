STATO: Repubblica Centrafricana
REQUISITI DELLE COPPIE ADOTTANTI:
Si tratta dei requisiti previsti dalla normativa locale per l’adozione nazionale, che sono validi per le coppie adottive italiane solo qualora non contrastino con i requisiti previsti dalla normativa italiana.
- coppie sposate da almeno 5 anni, di cui uno dei coniugi di età minima di almeno 30 anni (art. 523, comma 1, del Codice della famiglia);
- coniuge rispetto ai figli dell’altro coniuge (art. 523, comma 1, del Codice della famiglia);
- qualunque persona non sposata di età minima di 35 anni (art. 523, comma 1, del Codice della famiglia);
- l‘adottante deve avere almeno 15 anni di più rispetto all’adottando (art. 524, comma 1, del Codice della famiglia);
- lo straniero può adottare un minore centrafricano qualora:abbia un domicilio permanente nella Repubblica Centrafricana da almeno 10 anni (art. 527, comma 2, del Codice della famiglia);abbia realizzato un investimento immobiliare nella Repubblica Centrafricana, tale da garantire l’interesse del minore (art. 527, comma 2, del Codice della famiglia);non sia stato condannato, né nella Repubblica Centrafricana né all’estero, a una pena afflittiva e infamante contro l’infanzia (art. 527, comma 2, del Codice della famiglia).
- abbia un domicilio permanente nella Repubblica Centrafricana da almeno 10 anni (art. 527, comma 2, del Codice della famiglia);
- abbia realizzato un investimento immobiliare nella Repubblica Centrafricana, tale da garantire l’interesse del minore (art. 527, comma 2, del Codice della famiglia);
- non sia stato condannato, né nella Repubblica Centrafricana né all’estero, a una pena afflittiva e infamante contro l’infanzia (art. 527, comma 2, del Codice della famiglia).

REQUISITI DEI MINORI ADOTTANDI:
- minori i cui genitori sono sconosciuti, impossibilitati a esprimere la loro volontà o deceduti (art. 529 del Codice della famiglia);
- minori dichiarati abbandonati dal Tribunale competente e i cui tutori abbiano fornito il proprio consenso all’adozione (artt. 529-530 del Codice della famiglia);
- minori i cui genitori o il Consiglio di famiglia, hanno prestato il consenso all’adozione (artt. 529-531 del Codice di famiglia);
- il Consiglio di famiglia deve prestare il consenso all’adozione, nel caso in cui i genitori siano deceduti o impossibilitati a esprimere la loro volontà, sentito il parere della persona che se ne sta prendendo cura (artt. 530-531 del Codice della famiglia);
- minori i cui genitori biologici legalmente riconosciuti, o uno soltanto se l’altro è deceduto, assente, incapace di manifestare la sua volontà, o se è stato dichiarato decaduto dalla responsabilità genitoriale, abbiano fornito il proprio consenso all’adozione (art. 531, comma 2, del Codice della famiglia).

PASSAGGI DELLA PROCEDURA:
- la coppia conferisce l’incarico di avviare la procedura di adozione internazionale ad un ente autorizzato, il quale trasmette il fascicolo della coppia al MPFFPE*
- la coppia è tenuta a presentare, inoltre, la domanda di adozione al Tribunale di grande istanza del domicilio del minore il quale, dopo aver svolto istruttoria da parte di un esperto, verifica il rispetto delle condizioni e dei requisiti richiesti dalla legge (artt. 555 e 557, comma 2, del Codice della famiglia);
- il Tribunale competente emana il provvedimento di adozione e ordina la trascrizione del provvedimento nel Registro dello stato civile (art. 560, comma 1, del Codice della famiglia);
- il provvedimento di adozione può essere impugnato da tutte le parti in causa e il ricorso deve essere proposto entro il mese successivo alla sentenza (art. 559 del Codice della famiglia);
- una volta ottenuti tutti i documenti necessari il minore può lasciare la Repubblica Centrafricana con la coppia.

POST ADOZIONE:
Non sono indicati particolari adempimenti.
Normativa di riferimento
- Law N° 97/013 on the Family Code, 11 November 1997, Chapter II, Adoption[Legge 11 novembre 1997, n. 97/013, Codice della famiglia, Capitolo II, Adozione].