STATO: Stati Uniti d'America
REQUISITI DELLE COPPIE ADOTTANTI:
Si tratta dei requisiti previsti dalla normativa locale che sono validi per le coppie adottive italiane solo qualora non contrastino con i requisiti previsti dalla normativa italiana.
N.B. I requisiti di coloro che vogliono intraprendere l’adozione internazionale variano da Stato a Stato nonché a livello territoriale poiché vi sono differenti politiche e procedure (par. 17 a), del HCCH, Country Profiles – State responses: United States of America).
Si riporta di seguito la normativa generale valida a livello federale:
- coppie sposate eterosessuali o omosessuali o coppie di fatto;
- persone singole;
- coniuge rispetto ai figli dell’altro coniuge;
- età minima di 25 anni;
- assenza di precedenti penali;
- adeguate condizioni di salute e di reddito per poter crescere il minore.
Ulteriori aspetti rilevanti secondo la normativa statunitense:
- i requisiti relativi alla differenza di età del minore con l’adottando vengono disciplinati dai singoli Stati (par. 17, lett. b) del HCCH, Country Profiles – State responses: United States of America).

REQUISITI DEI MINORI ADOTTANDI:
- minori ritenuti idonei all’adozione se il tribunale competente ha stabilito che la collocazione è nel loro interesse;
- minori di età inferiore ai 16 anni (sezione 302, par. lett. (G) (i) della legge sull’adozione internazionale del 2000, e sezione 3, lett. (G) (i) della legge sulla semplificazione delle adozioni internazionali del 2010);
- minori di età inferiore ai 18 anni se fratelli di un minore adottato o adottando (di età inferiore ai 16 anni) (sezione 3, par. (G) (iii) della legge sulla semplificazione delle adozioni internazionali del 2010);
- minori i cui genitori abbiano fornito il proprio consenso all’adozione;
- minori figli di minorenni che abbiano fornito il proprio consenso all’adozione;
- minori i cui genitori siano stati dichiarati decaduti dalla responsabilità genitoriale;
- minori i cui genitori siano deceduti, scomparsi o sconosciuti oppure in cui l’unico genitore presente non sia in grado di occuparsene adeguatamente;
- minori abbandonati i cui genitori - o solo la madre al momento della nascita -abbiano fornito, irrevocabilmente, il loro consenso scritto all'emigrazione e all'adozione;
- minori con bisogni speciali.
Ulteriori aspetti rilevanti secondo la normativa statunitense:
- il consenso dei minori all’adozione, in base all’età o alla presenza di problemi di salute mentale, è disciplinato in modo diverso nei vari Stati e territori statunitensi (par. 10. HCCH, Country Profiles – State responses: United States of America).

PASSAGGI DELLA PROCEDURA:
- la coppia conferisce l’incarico di avviare la procedura di adozione internazionale a un ente autorizzato il quale trasmette il fascicolo all’Autorità competente dello Stato in cui risiede il minore negli Stati Uniti d’America;
- l’Autorità competente valuta il fascicolo della coppia e, se la ritiene idonea, propone l’abbinamento con un minore;
- se la coppia accetta l’abbinamento l’Autorità competente trasmette il fascicolo al Tribunale competente dello Stato in cui risiede il minore;
- il Tribunale valuta il fascicolo e, una volta verificata la correttezza della documentazione ricevuta e delle procedure, decide sull’adozione;
- il Dipartimento di Stato degli Stati Uniti d’America rilascia una dichiarazione che certifica che l'adozione è conforme con la Convenzione de L'Aja e la trasmette al Tribunale;
- il Tribunale emette il provvedimento finale di adozione;
- una volta ottenuti tutti i documenti necessari il minore può lasciare gli Stati Uniti con la coppia.

POST ADOZIONE:
L’Autorità centrale non richiede relazioni nella fase post-adozione. Ogni Stato ha discipline differenti e le singole Autorità competenti gestiscono questa fase (par. 32 del HCCH, Country Profiles – State responses: United States of America).
Normativa di riferimento
- Public Law 106-279, October 6 of 2000, Intercountry Adoption Act of 2000 (IAA)- [Legge sull’adozione internazionale del 6 ottobre 2000, n. 106-279];
- Public Law 111–287, November 30 of 2010, International adoption simplification act[Legge sulla semplificazione delle adozioni internazionali n. 111-287 del 2010];
- Public Law 106-395, October 10 of 2000, Child Citizenship Act of 2000[Legge sulla cittadinanza infantile n. 106-395 del 2000];
- Public Law 112–276, January 14 of 2013,Intercountry Adoption Universal Accreditation Act of 2012 [Legge sull'accreditamento universale delle adozioni internazionali n. 112-276 del 2012];
- Public Law 113-74, January 16 of 2014, Accuracy for Adoptees Act[Legge sull'accuratezza per gli adottati n. 113-74 del 2014];
- Memoranda of Agreement between the Department of State and Center for Excellence in Adoption Services (CEAS)1 July 2022 [Memorandum d'accordo tra l'Ufficio Affari Consolari del Dipartimento di Stato degli Stati Uniti e il Centro per l'Eccellenza nei Servizi di Adozione del 1° luglio 2022];
- 82 FR 40614 Memorandum of Agreement between the U.S. Department of State Bureau of Consular Affairs and Intercountry Adoption and Accreditation Maintenance Entity, Inc.7 July 2022 [Memorandum d'accordo tra l'Ufficio Affari Consolari del Dipartimento di Stato degli Stati Uniti e l'Ente per il mantenimento dell'accreditamento e delle adozioni internazionali del 7 luglio 2022].