STATO: Malawi
REQUISITI DELLE COPPIE ADOTTANTI:
Si tratta dei requisiti previsti dalla normativa locale che sono validi per le coppie adottive italiane solo qualora non contrastino con i requisiti previsti dalla normativa italiana.
- Coppie sposate (art. 2, comma 3, Legge sull’adozione) o persone singole (art. 2, comma 1, Legge sull’adozione);
- età minima di 25 anni (art. 3, comma 1, Legge sull’adozione);
- differenza di età di almeno 21 anni tra l’adottante e l’adottando a meno che il Tribunale competente non ritenga che vi siano circostanze speciali che giustifichino l’adozione (art. 3, comma 1, Legge sull’adozione);
- nel caso di persona singola di sesso maschile l’adozione può avvenire solo nei confronti di un minore dello stesso sesso, a meno che il Tribunale competente non ritenga che vi siano circostanze particolari che giustifichino l’adozione (art. 3, comma 2, Legge sull’adozione);
- residenti nella Repubblica del Malawi (art. 3, comma 5, Legge sull’adozione).
La legge della Repubblica del Malawi indica altresì che:
- è necessario il consenso del genitore biologico o del tutore del minore a meno che non si tratti di persona incapace o irreperibile, o che abbia abbandonato il minore (art. 3, comma 3, Legge sull’adozione);
- è necessario il consenso dell’altro coniuge, a meno che sia irrintracciabile, sia incapace di fornirlo o qualora i due coniugi siano separati e tale separazione sia permanente (art. 3, comma 4, Legge sull’adozione).

REQUISITI DEI MINORI ADOTTANDI:
- minore di anni 21 (art. 2, comma 2, Legge sull’adozione);
- minori i cui genitori biologici o chi ne ha la tutela abbiano fornito il proprio consenso all'adozione (art. 3, comma 3, Legge sull’adozione).

PASSAGGI DELLA PROCEDURA:
- La coppia conferisce l’incarico di avviare la procedura di adozione internazionale ad un ente autorizzato, il quale trasmette il fascicolo della coppia al MGCDSW nella Repubblica del Malawi;
- il MGCDSW valuta l’idoneità della coppia, la completezza della documentazione e trasmette la proposta di abbinamento con il minore;
- la domanda di adozione deve essere presentata al Tribunale competente, la quale può disporre anche l’affido preadottivo del minore per un periodo non superiore a due anni (art. 7, comma 1, Legge sull’adozione);
- il giudice nomina un tutoread litemcon il compito di preservare gli interessi del minore (art. 9, comma 3, Legge sull’adozione);
- il Tribunale competente, verificati tutti i requisiti richiesti dalla legge, emette il provvedimento di adozione (art. 4 Legge sull’adozione);
- il giudice ordina la trascrizione del provvedimento di adozione nell’apposito registro dei minori adottati (art. 12, comma 2, Legge sull’adozione);
- una volta ottenuti tutti i documenti necessari, il minore può lasciare la Repubblica del Malawi con la coppia.

POST ADOZIONE:
Non sono indicati particolari adempimenti.