STATO: Mali
REQUISITI DELLE COPPIE ADOTTANTI:
Si tratta dei requisiti previsti dalla normativa locale che, in base alla circolare del 5 dicembre 2012, ora sono validi solo per le coppie adottive maliane residenti all'estero, e non più anche per le coppie adottive italiane.
- coppie eterosessuali sposate in cui uno dei due coniugi ha compiuto almeno 30 anni (art.540 del Codice);
- persona singola, vedova o divorziata che ha compiuto almeno 30 anni (art.540 del Codice);
- gli aspiranti genitori adottivi non devono avere già uno o più figli legittimi (art.540 del Codice);
- condizioni di vita, di salute e di reddito adeguate (art.522 del Codice);
- assenza di condanne penali.
La legge del Mali indica altresì che in nessun caso le persone omosessuali possono adottare un minore (art.522 c.4 del Codice).

REQUISITI DEI MINORI ADOTTANDI:
- minori di 5 anni dichiarati adottabili (art.537 del Codice):orfani o abbandonati (art.537 del Codice);i cui genitori sono sconosciuti (art.537 del Codice);che si trovano presso istituzioni pubbliche o private e i cui genitori o chi ne ha la tutela o qualsiasi altra persona responsabile della loro cura abbiano manifestamente perso interesse a crescerli da più di un anno e che, in conseguenza di ciò, sono dichiarati abbandonati dal Tribunale civile (art.538 del Codice);con disabilità o con genitori malati che non possono prendersene cura;non vi sono altri parenti che possono prendersi cura di loro.
- orfani o abbandonati (art.537 del Codice);
- i cui genitori sono sconosciuti (art.537 del Codice);
- che si trovano presso istituzioni pubbliche o private e i cui genitori o chi ne ha la tutela o qualsiasi altra persona responsabile della loro cura abbiano manifestamente perso interesse a crescerli da più di un anno e che, in conseguenza di ciò, sono dichiarati abbandonati dal Tribunale civile (art.538 del Codice);
- con disabilità o con genitori malati che non possono prendersene cura;
- non vi sono altri parenti che possono prendersi cura di loro.

PASSAGGI DELLA PROCEDURA:
- la coppia conferisce l’incarico di avviare la procedura di adozione internazionale ad un ente autorizzato, il quale trasmette il fascicolo alla DNPEF (art.523 del Codice);
- la DNPEF, una volta valutato il fascicolo della coppia, propone ad essa l’abbinamento con un minore in base alle sue specifiche esigenze;
- se la coppia accetta la proposta di abbinamento, tramite l’ente autorizzato, trasmette la propria decisione alla DNPEF;
- la procedura prosegue davanti al Tribunale di Prima istanza di Bamako che è il solo in tutto il Mali che decide sulle adozioni; la decisione è resa in udienza pubblica, alla presenza del minore, del rappresentante della DNPEF e del pubblico ministero (art.523 del Codice);
- è previsto un periodo di 15 giorni tra la decisione del Tribunale e l'emissione del provvedimento che stabilisce l’adozione; durante tale periodo chi è legittimato può impugnare la decisione sull’adozione;
- se la coppia si avvale dell’assistenza di un avvocato del Mali, è possibile che la procedura e le udienze presso il Tribunale si svolgano senza la presenza della coppia;
- una volta che il Tribunale emette il provvedimento definitivo che decide l’adozione, la coppia deve comunque recarsi personalmente in Mali per prendere con sé il minore;
- una volta ottenuto il certificato di nascita del minore la coppia può fare richiesta per ottenere il passaporto del minore, necessario per lasciare il Mali.

POST ADOZIONE:
L’ente autorizzato trasmette alla DNPEF in Mali le relazioni concernenti l’integrazione
del minore, che devono essere redatte con cadenza annuale fino al compimento dei diciotto anni di età del minore.