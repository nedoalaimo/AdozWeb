STATO: Repubblica del Ghana
REQUISITI DELLE COPPIE ADOTTANTI:
- coppie sposate (Sez. 66, comma 1 del Children’s Act);
- per almeno uno dei coniugi:o    età minima di 25 anni (Sez. 80, comma 1 lett. a (II) Children's (Amendment) Act);o    differenza di età con il minore di almeno 21 anni (Sez. 80, comma 1 lett. a (II) del Children’s (Amendment) Act);o    età massima di 50 anni (Sez. 80, comma 1 lett. a (II) del Children's (Amendment) Act).

REQUISITI DEI MINORI ADOTTANDI:
- minori di anni diciotto (Sez. 79, comma 1 del Children's (Amendment) Act);
- minori abbandonati o privi di cure genitoriali (Sez. 80, comma 2 del Children’s Act).;
- minori i cui genitori biologici o chi ne ha la tutela abbiano fornito il proprio consenso all’adozione (Sez. 68 comma 1 del Children’s Act);
- minori i cui genitori sono stati dichiarati decaduti dalla responsabilità genitoriale (Sez. 68 comma 2 del Children’s Act).
La legge ghanese specifica altresì che:
- i minori che hanno compiuto 14 anni devono fornire il proprio consenso all’adozione (Sez. 70, comma 1 lett. c del Children’s Act).

PASSAGGI DELLA PROCEDURA:
- la coppia dà l’incarico di avviare la procedura di adozione internazionale ad un ente autorizzato, il quale trasmette il fascicolo al CAA nella Repubblica del Ghana;
- il Comitato tecnico del CAA valuta la domanda e, se ritiene la coppia idonea, la procedura prosegue;
- la coppia riceve la proposta di abbinamento con un minore e, se la accetta, la procedura prosegue;
- l’accettazione della proposta di abbinamento viene trasmessa al Comitato tecnico del CAA;
- in seguito alla trasmissione dell’accettazione la coppia può recarsi nella Repubblica del Ghana e trascorrere del tempo con il minore per un periodo di affidamento preadottivo di minimo un mese e massimo tre mesi, certificato dai servizi sociali locali e dalla CAA il Tribunale può, tuttavia, derogare a questa regola, se ritiene che ciò corrisponda al superiore interesse del minore o in presenza di minori con bisogni speciali;
- il Tribunale pronuncia la sentenza di adozione se nel superiore interesse del minore (Sez. 85, comma 2 del Children’s Act) e, trascorsi i termini per l’impugnazione, la coppia ottiene un nuovo certificato di nascita del minore;
- una volta ottenuti tutti i documenti necessari, il minore può lasciare la Repubblica del Ghana con la coppia.

POST ADOZIONE:
L’ente autorizzato trasmette al CAA nella Repubblica del Ghana le relazioni concernenti l’integrazione del minore con cadenza semestrale per i due anni successivi all’adozione e annuale per i tre anni seguenti (Sez. 86H lett. c Children's (Amendment) Act).
Normativa di riferimento
- Children’s Act, Act n. 560, 30th December 1998 [Legge sull’infanzia];
- Children's (Amendment) Act, 23rd November, 2016 (Act 937) [Emendamento della legge sull’infanzia].