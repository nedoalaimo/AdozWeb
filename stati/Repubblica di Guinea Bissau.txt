STATO: Repubblica di Guinea Bissau
REQUISITI DELLE COPPIE ADOTTANTI:
Si tratta dei requisiti previsti dalla normativa locale che sono validi per le coppie adottive italiane solo qualora non contrastino con i requisiti previsti dalla normativa italiana.
- coppie sposate da almeno dieci anni, non separate legalmente e senza figli (art. 1981, comma 1 del Codice civile e leggi complementari);
- età minima di 35 anni - è sufficiente che li abbia compiuti anche uno solo dei due coniugi (art. 1974, comma 1, lett. c del Codice civile e leggi complementari);
- età minima di trentacinque anni non richiesta se il minore che si vuole adottare è figlio illegittimo di uno dei coniugi (art. 1981, comma 2 del Codice civile e leggi complementari.

REQUISITI DEI MINORI ADOTTANDI:
- minori di quattordici anni (art. 1974, comma 1, lett. b del Codice civile e leggi complementari);
- minori di ventuno anni non emancipati, quando dall'età di non più di quattordici anni sono stati, di fatto o di diritto, sotto le cure dell'adottante (art. 1974, comma 1, lett. b del Codice civile e leggi complementari);
- minori figli illegittimi di uno degli adottanti se l’altro genitore è sconosciuto o è morto (art. 1982 del Codice civile e leggi complementari);
- minori orfani o i cui genitori sono sconosciuti, già affidati alle cure degli adottanti o di uno di loro da non più di sette anni (art. 1982 del Codice civile e leggi complementari).
La legge della Repubblica di Guinea Bissau indica altresì che:
- è sempre richiesto il consenso dei minori che hanno compiuto quattrodici anni (art. 1974 comma 2 del Codice civile e leggi complementari).

PASSAGGI DELLA PROCEDURA:
- la coppia dà l’incarico di avviare la procedura di adozione internazionale ad un ente autorizzato;
- la coppia riceve la proposta di abbinamento con il minore e, se la accetta, la procedura prosegue
- il Tribunale della famiglia e dei minori di Bissau o la Sezione famiglia, minori e lavoro del Tribunale regionale territorialmente competente, emana la sentenza di adozione;
- la coppia si reca, a questo punto, nella Repubblica di Guinea Bissau per avviare il periodo di conoscenza con il minore;
- la sentenza di adozione non è revocabile (art. 1986, comma 1 del Codice civile e leggi complementari); tuttavia è suscettibile di revisione in ogni momento qualora ricorrano contestualmente le seguenti circostanze:i genitori biologici dimostrino di non aver colpe dell’abbandono del minore, di aver fatto di tutto per trovarlo (art. 1986, comma 2, lett. b) del Codice civile e leggi complementari);si dimostri che il minore sia effettivamente loro figlio (art. 1986, comma 2, lett. a) del Codice civile e leggi complementari);sia il minore adottato a farne richiesta, se maggiore di quattordici anni e in pieno possesso delle sue facoltà mentali (art. 1986, comma 2 del Codice civile e leggi complementari);
- i genitori biologici dimostrino di non aver colpe dell’abbandono del minore, di aver fatto di tutto per trovarlo (art. 1986, comma 2, lett. b) del Codice civile e leggi complementari);
- si dimostri che il minore sia effettivamente loro figlio (art. 1986, comma 2, lett. a) del Codice civile e leggi complementari);
- sia il minore adottato a farne richiesta, se maggiore di quattordici anni e in pieno possesso delle sue facoltà mentali (art. 1986, comma 2 del Codice civile e leggi complementari);
- una volta ottenuti tutti i documenti necessari il minore può lasciare la Repubblica di Guinea Bissau con la coppia.

POST ADOZIONE:
L’ente autorizzato trasmette in Repubblica di Guinea Bissau le relazioni concernenti l’integrazione del minore con la seguente cadenza: una ogni sei mesi il primo anno e una all’anno per altri due anni, per un totale di quattro relazioni in tre anni.
Normativa di riferimento
- Código Civil e Legislação Complementar[Codice Civile e legislazione complementare].

NOTE:
Non permette adozioni internazionali al momento