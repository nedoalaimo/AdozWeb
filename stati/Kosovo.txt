STATO: Kosovo
REQUISITI DELLE COPPIE ADOTTANTI:
- coppie sposate o persone singole (art. 164 della Legge sulla famiglia);
- età di almeno 21 anni; nel caso di una coppia di coniugi, è necessario che un membro della coppia abbia almeno 25 anni e l’altro almeno 21 anni (art. 176 della Legge sulla famiglia);
- differenza d’età con il minore non superiore a 50 anni (art. 9 delle Istruzioni amministrative n. 9/2014);
- capacità di agire e possesso delle qualità personali necessarie per l’esercizio della responsabilità genitoriale (art. 175 della Legge sulla famiglia).
La legge del Kosovo indica altresì i casi in cui non è possibile adottare:
- decadenza dalla responsabilità genitoriale (art 178 della Legge sulla famiglia);
- presenza di fondati sospetti di comportamenti che, con l’abuso dei diritti di genitore, possono arrecare danni al minore, o di domanda di adozione avanzata per ragioni economiche (art 178 della Legge sulla famiglia);
- malattia psichiatrica, disturbo mentale o malattia di altro tipo che può mettere in pericolo la salute e lo sviluppo del minore (art. 178 della Legge sulla famiglia).
Ulteriore aspetto rilevante secondo la normativa del Kosovo:
- hanno precedenza nell’adozione le domande provenienti da coppie sposate e, tra queste, quelle senza figli (art. 9 delle Istruzioni amministrative n. 9/2014).

REQUISITI DEI MINORI ADOTTANDI:
- minori privi delle cure genitoriali (orfani o minori i cui genitori sono sconosciuti o irreperibili o non sono in grado di aver cura) per i quali non è stato possibile ricorrere all’adozione nazionale (art. 3 delle Istruzioni amministrative n. 9/2014 e art. 179 della Legge sulla famiglia);
- minori che necessitano di trattamenti medici non disponibili in Kosovo (art. 13 delle Istruzioni amministrative n. 9/2014 e art. 179 della Legge sulla famiglia).
La legge del Kosovo condiziona l’adottabilità del minore al consenso dei seguenti soggetti:
- il minore stesso, se ha compiuto quattordici anni e non è incapace (art 168 della Legge sulla famiglia);
- l’Ufficio locale di tutela che opera presso il Centro di assistenza sociale (CSW) (art 168 della Legge sulla famiglia);
- i genitori biologici del minore, salvo che essi siano stati dichiarati incapaci di agire o decaduti dalla responsabilità genitoriale, siano irreperibili da più di un anno o abbiano abbandonato il figlio per più di sei mesi; in ogni caso essi non possono rendere il proprio consenso all’adozione prima che il minore abbia compiuto 8 settimane (art. 169 della Legge sulla famiglia);
- i servizi sociali (art. 179 della Legge sulla famiglia).

PASSAGGI DELLA PROCEDURA:
- la coppia conferisce l’incarico di avviare la procedura di adozione internazionale ad un ente autorizzato, che presenta la domanda di adozione alla missione diplomatica o consolare del Kosovo in Italia (art. 13 delle Istruzioni amministrative n. 9/2014);
- la missione diplomatica o consolare verifica la validità della documentazione presentata e trasmette il fascicolo della coppia adottante al DSFP (art. 13 delle Istruzioni amministrative n. 9/2014);
- il DSFP iscrive la coppia adottante nel registro degli adottanti (art. 13 delle Istruzioni amministrative n. 9/2014);
- entro un anno, il Comitato per il collocamento dei minori del DSFP sottopone alla coppia adottante la proposta di abbinamento con un minore (art. 13 delle Istruzioni amministrative n. 9/2014);
- se la coppia accetta l’abbinamento, si reca in Kosovo per partecipare alla fase giudiziaria della procedura (art. 13 delle Istruzioni amministrative n. 9/2014);
- l’Ufficio locale di tutela avvia, assieme alla coppia adottante, la procedura davanti al Tribunale del luogo di residenza del minore (art. 14 delle Istruzioni amministrative n. 9/2014 e art. 181 della Legge sulla famiglia);
- alla domanda deve essere allegato il consenso scritto all’adozione dei soggetti tenuti a fornirlo e altra documentazione relativa alla coppia adottante (art. 182 della Legge sulla famiglia);
- il Tribunale può chiedere ulteriore documentazione all’Ufficio locale di tutela, ai servizi sociali e ad altri esperti in materia di adozione (art. 182 della Legge sulla famiglia);
- la procedura davanti al Tribunale si svolge a porte chiuse (art. 181 della Legge sulla famiglia);
- il Tribunale avvisa il minore e la coppia adottante sulle conseguenze dell’adozione e fornisce al minore il supporto adeguato e le informazioni necessarie in questa fase (art. 183 della Legge sulla famiglia);
- nel corso della procedura, l’Ufficio locale di tutela, direttamente o tramite i servizi sociali, prepara i genitori biologici e la coppia adottante all’adozione (art. 184 della Legge sulla famiglia);
- il Tribunale dispone un periodo di prova pre-adottivo, nel corso del quale il CSW organizza almeno 3 incontri tra il minore e la coppia adottante (art. 15 delle Istruzioni amministrative n. 9/2014);
- tale periodo si svolge sotto la supervisione dell’Ufficio locale di tutela che deve incontrare il minore almeno una volta al mese e trasmettere al Tribunale i propri rapporti ogniqualvolta sia necessario (art. 15 delle Istruzioni amministrative n. 9/2014 e art. 166 della Legge sulla famiglia);
- il Tribunale emette la decisione sull’adozione tenendo conto delle opinioni in merito di sociologi, psicologi, medici, terapisti e altri esperti intervenuti (art. 184 della Legge sulla famiglia);
- se il Tribunale rigetta la domanda di adozione, la coppia adottante può impugnare la decisione entro 15 giorni (art. 185 della Legge sulla famiglia);
- la decisione di adozione è emessa alla presenza della coppia adottante, del minore che ha compiuto 10 anni e del suo rappresentante legale (art. 16 delle Istruzioni amministrative n. 9/2014 e art. 186 della Legge sulla famiglia);
- il Tribunale invia il verbale d’udienza agli Uffici di stato civile per l’anNOTEzione dell’adozione nei registri (art. 188 della Legge sulla famiglia);
- la coppia adottante è assistita dal CSW nella richiesta e preparazione dei documenti necessari per lasciare il Paese unitamente al minore (art. 17 delle Istruzioni amministrative n. 9/2014).

POST ADOZIONE:
Normativa di riferimento•Law n. 2004/32, Family Law [Legge sulla famiglia];• Administrative Istruction n. 9/2014 of the Ministry of labour and social welfare [Istruzioni amministrative n. 9/2014 del Ministero del lavoro e degli affari sociali].