STATO: Burkina Faso
REQUISITI DELLE COPPIE ADOTTANTI:
- età minima 30 anni (art. 471 comma 1 del Codice), ed età massima 55 anni (art 29 del Manuale della procedura di Adozione nazionale e internazionale);
- coppie sposate da almeno 5 anni, non separate legalmente, in cui almeno uno dei due ha superato i 30 anni (art. 472 del Codice);
- differenza di età con il minore di almeno 15 anni (art. 473, comma 1 del Codice); Se il minore è figlio del coniuge, la differenza di età richiesta è di soli 10 anni (art. 473 comma 1 del Codice); in caso di adozione congiunta questa differenza di età è richiesta solo per il coniuge di età superiore ai 30 anni (art. 473, comma 2 del Codice); in ogni caso tale differenza può essere ridotta per decisione del Tribunale competente (art. 473, comma 3 del Codice).
La legge del Burkina Faso specifica altresì che:
- gli aspiranti genitori adottivi (art. 31 del Manuale della procedura di Adozione nazionale e internazionale) sono esentati dai requisiti riguardanti la durata del matrimonio, l’età e la differenza di età con il minore in caso di adozione di minori con bisogni speciali (art. 31 del Manuale della procedura di adozione nazionale e internazionale).

REQUISITI DEI MINORI ADOTTANDI:
- minore abbandonato o i cui genitori siano sconosciuti o deceduti (art. 478 n. 1,2,3 del Codice);
- minori i cui genitori o il consiglio di famiglia abbiano fornito il proprio consenso all’adozione (art. 478 n. 4 e art. 481 comma 2 del Codice);
La legge del Burkina Faso specifica altresì che:
- i minori di età minima di 15 anni devono fornire il proprio consenso all’adozione (art. 474, comma 2 del Codice);
- la presenza di figli biologici o adottati non rappresenta un ostacolo l’adozione (art. 475 del Codice), tuttavia è specificato che la coppia può essere tenuta in considerazione per un abbinamento se ha già al massimo un solo figlio biologico o adottivo presente nel nucleo familiare (art. 29 del Manuale della procedura di Adozione nazionale e internazionale).

PASSAGGI DELLA PROCEDURA:
- la coppia dà l’incarico di avviare la procedura di adozione internazionale ad un ente autorizzato, il quale trasmette il fascicolo al Ministero della famiglia, della solidarietà nazionale e dell’azione umanitaria in Burkina Faso;
- la DPE si occupa dell’abbinamento di un minore alla coppia;
- la coppia riceve la proposta dalla DPE di abbinamento con un minore e ha 30 giorni per accettarla o rifiutarla;
- se la coppia accetta, la procedura prosegue con l’invio dell’accettazione della proposta al Ministero;
- a questo punto la DPE trasmette il fascicolo della coppia, quello del minore e il suo parere al Tribunale del luogo in cui risiede il minore;
- il Tribunale emette il provvedimento che stabilisce l’adozione che diventerà definitiva trascorso il termine di 30 giorni per l’impugnazione;
- una volta ottenuti tutti i documenti necessari, il minore può lasciare il Burkina Faso con la coppia.

POST ADOZIONE:
L’ente autorizzato trasmette alla DPE in Burkina Faso le relazioni concernenti l’integrazione del minore con cadenza annuale per i primi due anni e triennale fino al compimento dei 18 anni di età del minore.
Normativa di riferimento
- Zatu n° AN VII 0013/FP/PRES du 16 novembre 1989 portant institution et application d'un Code des personnes et de la famille, 4 agosto 1990[Codice delle persone e dalla famiglia];
- Arrêté conjoint n° 2013-229/MASSN/MJ/MAECR/MATS du 14 août 2013 portant manuel de procédure d’adoption nationale et internationale d’enfants au Burkina Faso [Manuale della procedura di adozione nazionale e internazionale dei minori in Burkina Faso].