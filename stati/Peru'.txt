STATO: Peru'
REQUISITI DELLE COPPIE ADOTTANTI:
Si tratta dei requisiti previsti dalla normativa locale che sono validi per le coppie adottive italiane solo qualora non contrastino con i requisiti previsti dalla normativa italiana.
- coppie sposate o in un’unione di fatto certificata dal NOTEio (art. 124, comma 1, lett. a-b), del Decreto legislativo n. 1297/2016);
- persone singole (art. 124, comma 1, lett. c), del Decreto legislativo n. 1297/2016);
- età minima di 25 anni e massima di 62 anni; l’età massima può essere derogata in via eccezionale quando ciò corrisponda al superiore interesse del minore (art. 125, comma 1, lett. a), del Decreto legislativo n. 1297/2016).

REQUISITI DEI MINORI ADOTTANDI:
- minori privati di protezione familiare e dichiarati adottabili dal Tribunale competente (art. 126 del Decreto legislativo n.1297/2016).
La legge peruviana specifica altresì che:
- i minori hanno il diritto di essere informati durante tutta la procedura di adozione, le loro opinioni devono sempre essere tenute in considerazione e devono fornire il proprio consenso all'adozione, tenendo conto della loro età e della loro maturità (artt. 128, lett. h), e 138 del Decreto legislativo n. 1297/2016);
- i minori con bisogni speciali – adolescenti, fratrie, minori con disabilità, con problemi di salute e altri casi particolari – rientrano nella disciplina dell’adozione speciale che prevede la designazione diretta secondo quanto previsto nel Regolamento del Decreto legislativo n. 1297 (art. 133 del Decreto legislativo n. 1297/2016).

POST ADOZIONE:
L’ente autorizzato trasmette alla DA nella Repubblica del Perù le relazioni concernenti l’integrazione del minore che devono essere redatte con cadenza semestrale per i 3 anni successivi all’adozione.** Le presenti informazioni relative alla prassi sono state fornite dagli enti autorizzati operativi in Repubblica del Perù.
Normativa di riferimento
- Ley Nº 27337,21 julio 2000, Aprueba el Nuevo Código de los Niños y Adolescentes, [Legge 21 luglio 2000, n. 27337, che approva il Nuovo Codice dei bambini e degli adolescenti];
- Decreto Legislativo N° 1297, 29 diciembre 2016, para la Protección de Niñas, Niños y Adolescentes sin Cuidados Parentales o en Riesgo de Perderlos, [Decreto legislativo 29 dicembre 2016, n. 1297, per la protezione di bambine, bambini e adolescenti senza cure parentali o a rischio di perderle];
- Decreto Supremo N° 001-2018-MIMP, 8 febrero 2018, Reglamento del Decreto Legislativo Nº 1297 para la Protección de niñas, niños y adolescentes sin cuidados parentales o en riesgo de perderlos, [Decreto supremo 8 febbraio 2018, n. 001-2018-MIMP, Regolamento del Decreto legislativo n. 1297 per la protezione di bambine, bambini e adolescenti senza cure genitoriali o a rischio di perderle];
- Decreto de Urgencia N° 001-2020, 6 enero 2020, que modifica el Decreto Legislativo N° 1297 para la protección de niñas, niños y adolescentes sin cuidados parentales o en riesgo de perderlos [Decreto di emergenza 6 gennaio 2020, n. 001-2020, che modifica il Decreto legislativo n. 1297 per la protezione di bambine, bambini e adolescenti senza cure genitoriali o a rischio di perderle];
- Protocollo applicativodella Convenzione tra la Repubblica Italiana e la Repubblica del Perù in materia di adozione internazionale di minori, 6 luglio 1999.