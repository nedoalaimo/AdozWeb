STATO: Repubblica di Croazia
REQUISITI DELLE COPPIE ADOTTANTI:
- cittadini croati. In casi eccezionali, un cittadino straniero può essere indicato come genitore adottivo, se nell'interesse del minore. Se il genitore adottivo è uno straniero, l’adozione può essere decisa soltanto se il Ministero responsabile per le politiche sociali dà la sua preventiva approvazione.
- coppie sposate o conviventi (art. 185, comma 1, del Family Act);
- età minima di 21 anni (art. 184, comma 1, del Family Act);
- differenza di almeno 18 anni con il minore (art. 184, comma 1, del Family Act)
Il Family Act specifica altresì che:
- è necessario il consenso dei genitori del minore (art. 188, comma 2, del Family Act) tranne nel caso di genitore morto, disperso, sconosciuto o decaduto dalla responsabilità genitoriale (art. 188, comma 5, del Family Act);
- la priorità all'adozione di un minore croato è assegnata ai cittadini croati residenti all'estero;
- in presenza di più fratelli e sorelle, si predilige l’adozione della fratria se risulta essere nell'interesse dei minori;
- i minori adottati da cittadini non croati sono, in linea di principio, adolescenti o pre-adolescenti, minori con bisogni speciali e di etnia Rom.
La legge croata indica altresì che non possono adottare:
- coloro che siano stati dichiarati decaduti dalla responsabilità genitoriale (art. 187, comma 2, del Family Act);
- il parente di sangue in linea retta del minore.

REQUISITI DEI MINORI ADOTTANDI:
- minori di anni 18 (art. 181, comma 1, del Family Act)
- minori abbandonati, quando siano trascorsi tre mesi dalla nascita o dall’abbandono del minore (art. 181, comma 2, del Family Act)
- minori figli di genitori minorenni solo dopo un anno dalla nascita, laddove non sia possibile l’adozione intra familiare; in questo caso si rende necessario il consenso dei genitori biologici (art. 183, comma 2, del Family Act).
- minori i cui genitori biologici o il tutore abbiano fornito il consenso all’adozione;
- minori i cui genitori siano stati dichiarati decaduti dalla responsabilità genitoriale o siano stai dichiarati legalmente incapaci.
La legge croata specifica altresì che:
- il minore che ha compiuto i 12 anni di età deve fornire il proprio consenso all’adozione.

PASSAGGI DELLA PROCEDURA:
- La coppia conferisce l’incarico di avviare la procedura di adozione internazionale a un ente autorizzato, il quale trasmette il fascicolo della coppia al DOMSP/MDFYSP nella Repubblica di Croazia;
- il team di esperti (assistenti sociali, avvocati, psicologi) del Centro per la previdenza sociale (CPS), iscrive la coppia in un apposito registro e procede all’individuazione di un minore adottabile;
- il CPS si occupa dell’abbinamento del minore con la coppia; tuttavia, la comunicazione passa attraverso l’MDOMSP/MDFYSP;
- l’MDOMSP/MDFYSP si occupa di notificare l’abbinamento allo Stato di provenienza della coppia;
- se la coppia accetta la proposta di abbinamento, riceve tutte le informazioni sul minore;
- la coppia è tenuta ad effettuare due viaggi durante tutta la procedura: il primo viaggio durante la fase di abbinamento, il secondo quando viene ufficializzata l’adozione con sentenza definitiva; il tempo previsto per ogni viaggio non è prestabilito, potendo dipendere da caso a caso.
- una volta ottenuti tutti i documenti necessari, il minore può lasciare la Repubblica di Croazia.

POST ADOZIONE:
Normativa di riferimento
- Family Actof 22 September 2015 [Diritto di famiglia, 22 settembre 2015]