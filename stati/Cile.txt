STATO: Cile
REQUISITI DELLE COPPIE ADOTTANTI:
Si tratta dei requisiti previsti dalla normativa locale che sono validi per le coppie adottive italiane solo qualora non contrastino con i requisiti previsti dalla normativa italiana.
- coppie sposate da almeno due anni, ad eccezione di coloro che possono attestare l’infertilità/sterilità di uno o entrambi i membri della coppia attraverso il rispettivo certificato medico (art. 20 della Legge 19620);
- età minima di 25 anni e massima di 60 anni (art. 20 della Legge 19620);
- differenza di età con il minore di almeno 20 anni (art. 20 della Legge 19620);
- i suddetti requisiti di età o la differenza di età con il minore possono essere ridotti dal giudice fino a un massimo di 5 anni (art. 20 della Legge 19620);
- possesso di buone condizioni di salute fisica e psicologica e di idoneità morale all’adozione (art. 20 della Legge 19620);
- persone singole, le cui candidature vengono prese in considerazione, solo dopo aver dato priorità alle domande di adozione da parte di coppie sposate (art. 21 della Legge 19620);
- persone vedove che avevano già avviato la procedura di adozione insieme al coniuge o quando quest’ultimo aveva comunque manifestato la volontà di adottare (art. 22 della Legge 19620).

REQUISITI DEI MINORI ADOTTANDI:
- minori di età inferiore ai 18 anni i cui genitori non siano in grado di prendersene cura o abbiano fornito il proprio consenso all’adozione, e minori dichiarati adottabili con una decisione del tribunale competente (art. 8 lett. a) e c) della Legge 19620).

PASSAGGI DELLA PROCEDURA:
- la coppia dà l’incarico di avviare la procedura di adozione internazionale a un ente autorizzato, il quale trasmette il fascicolo al Mejor Niñez nella Repubblica del Cile;
- la coppia riceve la proposta di abbinamento con il minore dal Dipartimento per l’Adozione (DEA) interno al Mejor Niñez;
- se la coppia accetta la proposta di abbinamento formalizzata dal Mejor Niñez la procedura prosegue;
- il Mejor Niñez avvia il processo finale di preparazione del minore all’adozione, con un intervento orientato alla coppia selezionata che dura per tutta la fase di conoscenza con il minore e che si conclude solo quando il minore lascia la Repubblica del Cile con la coppia;
- contestualmente la domanda di adozione viene trasmessa al Giudice competente in materia di famiglia del luogo in cui è minore ha il domicilio (artt. 24 e 34 della Legge n.19620);
- il giudice valuta la domanda e, se la ritiene corretta, fissa la prima udienza nel termine di 5-10 giorni dalla ricezione della stessa (art. 24 della Legge n.19620);
- la coppia si reca in Repubblica del Cile per lo svolgimento di colloqui informativi, per l’incontro con il minore e per partecipare alla prima udienza;
- se il Giudice valuta positivamente l’integrazione del minore con la coppia, può autorizzare un periodo di convivenza;
- dopo un periodo di tempo che varia da regione a regione, il Giudice pronuncia la sentenza di adozione;
- una volta ottenuti tutti i documenti necessari, il minore può lasciare la Repubblica del Cile con la coppia.
(*) In assenza di norme specifiche reperite, le presenti informazioni relative alla prassi sono state fornite dagli enti autorizzati operativi in Repubblica del Cile.

POST ADOZIONE:
(*) In assenza di norme specifiche reperite, le presenti informazioni relative alla prassi sono state fornite dagli enti autorizzati operativi in Repubblica del Cile.
Normativa di riferimento
- Accordo di cooperazione in materia di adozione internazionaletra la Commissione per le Adozioni Internazionali e il Servicio Nacional de Menores Cileno, 23 ottobre 2015;
- Ley n.19.620, Dicta normas sobre adopciones de menores, 26 luglio 1999 (Legge n.19.620 sull’adozione dei minori);
- Decreto n.944, Aprueba Reglamento de la Ley 19.620 que dicta normas sobre adopciones de menores, 16 marzo 2005 (Decreto del Ministero della Giustizia n. 944 contenente il regolamento attuativo della Legge n. 19620).