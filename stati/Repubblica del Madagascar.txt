STATO: Repubblica del Madagascar
REQUISITI DELLE COPPIE ADOTTANTI:
- coppie sposate eterosessuali di nazionalità malgascia o di cui almeno uno dei due coniugi è straniero residente in uno Stato estero parte della Convenzione de L’Aja n. 33 del 29 maggio 1993 (art. 57 comma 1 della Legge sull’adozione n. 2017-014):che nel giorno in cui viene depositata la domanda di adozione non abbiano in carico - contando anche il figlio o i figli adottivi - più di tre figli (artt. 55 e 57 comma 1 della Legge sull’adozione n. 2017-014);di cui almeno uno dei coniugi è di età minima di 30 anni e massima di 55 anni (artt. 55 e 57 comma 1 della Legge sull’adozione n. 2017-014).
- che nel giorno in cui viene depositata la domanda di adozione non abbiano in carico - contando anche il figlio o i figli adottivi - più di tre figli (artt. 55 e 57 comma 1 della Legge sull’adozione n. 2017-014);
- di cui almeno uno dei coniugi è di età minima di 30 anni e massima di 55 anni (artt. 55 e 57 comma 1 della Legge sull’adozione n. 2017-014).

REQUISITI DEI MINORI ADOTTANDI:
- minori di età inferiore a 15 anni (art. 59 della Legge sull’adozione n. 2017-014):consegnati volontariamente dai genitori legittimi ad una struttura accreditata o abbandonati o i cui genitori sono sconosciuti o deceduti (art. 59 della Legge sull’adozione n. 2017-014);affidati a un centro di accoglienza autorizzato alle adozioni con decisione giudiziaria (art. 59 della Legge sull’adozione n. 2017-014);dichiarati adottabili dall’ACAM e iscritti nell'elenco dei minori adottabili (art. 59 della Legge sull’adozione n. 2017-014).
- consegnati volontariamente dai genitori legittimi ad una struttura accreditata o abbandonati o i cui genitori sono sconosciuti o deceduti (art. 59 della Legge sull’adozione n. 2017-014);
- affidati a un centro di accoglienza autorizzato alle adozioni con decisione giudiziaria (art. 59 della Legge sull’adozione n. 2017-014);
- dichiarati adottabili dall’ACAM e iscritti nell'elenco dei minori adottabili (art. 59 della Legge sull’adozione n. 2017-014).
La Legge del Madagascar indica altresì che:
- i minori capaci di discernimento devono sempre dare il consenso dell'adozione (art. 43 della Legge sull’adozione n. 2017-014).
La legge del Madagascar condiziona l’adottabilità del minore al consenso dei seguenti soggetti:
- di entrambi i genitori o di chi ne ha la responsabilità genitoriale (artt. 42 e 46 della Legge sull’adozione n. 2017-014);
- della madre, nel caso sia l’unica per la quale è stata stabilita l’esistenza del legame di filiazione (art. 47 comma 1 della Legge sull’adozione n. 2017-014);
- di uno solo dei genitori, laddove l’altro sia deceduto o impossibilitato a manifestare la propria volontà (art. 48 della Legge sull’adozione n. 2017-014);
- della persona che, secondo la legge, i costumi o gli usi, ne ha la responsabilità - laddove i genitori siano deceduti o impossibilitati a manifestare la propria volontà -(art. 49 della Legge sull’adozione n. 2017-014); se non vi è accordo sul consenso all’adozione il giudice valuta il superiore interesse del minore (art. 49 comma 1 della Legge sull’adozione n. 2017-014);
- dal centro di accoglienza accreditato in caso di minore abbandonato (art. 50 della Legge sull’adozione n. 2017-014).

PASSAGGI DELLA PROCEDURA:
- La coppia dà l’incarico di avviare la procedura di adozione internazionale ad un ente autorizzato, il quale trasmette il fascicolo al Ministero degli affari esteri del Madagascar, che a sua volta lo trasmette all’ACAM (art. 63 della Legge sull’adozione n. 2017-014);
- una volta ricevuto il fascicolo dell’adozione e aver dichiarato ammissibile la domanda di adozione, l'ACAM trasmette la proposta di abbinamento con un minore dopo aver ottenuto un parere da parte del centro di accoglienza al quale è affidato il minore e da parte di un organo consultivo interministeriale, (artt. 64 e 65 della Legge sull’adozione n. 2017-014);
- se la coppia accetta l’abbinamento, l’ACAM, una volta ricevuta l’accettazione, trasmette il fascicolo al presidente del Tribunale di prima istanza del luogo in cui risiede il minore (art. 66 della Legge sull’adozione n. 2017-014);
- il fascicolo dell’adozione viene quindi trasmesso al pubblico ministero per le sue richieste, entro i tre giorni successivi alla ricezione dello stesso (art. 69 della Legge sull’adozione n. 2017-014);
- Il Tribunale di prima istanza può concedere un periodo di conoscenza tra la coppia e il minore della durata di un mese (art. 70 comma 1 della Legge sull’adozione n. 2017-014); durante questo periodo la coppia può ritirarsi dalla procedura e il giudice ne prende atto con un’ordinanza (art. 73 della Legge sull’adozione n. 2017-014); al termine del periodo di conoscenza, il giudice riceve la relazione da parte dell’assistente sociale che aveva nominato per monitorare la coppia e il minore (artt. 71 e 72 della Legge sull’adozione n. 2017-014);
- la sentenza viene pronunciata in udienza pubblica e notificata alle parti entro cinque giorni (artt. 75 e 76 della Legge sull’adozione n. 2017-014);
- la sentenza può essere impugnata entro un mese dalla sua notifica; decorso tale termine l’adozione è irrevocabile (art. 100 della Legge sull’adozione n. 2017-014); una copia della sentenza di adozione viene trasmessa all’ufficio di stato civile del luogo in cui risiede il minore (art. 78 della Legge sull’adozione n. 2017-014);
- una volta ottenuto il nuovo certificato di nascita del minore che menziona l’adozione e ottenuti il visto, il passaporto e tutti gli altri documenti necessari, il minore può lasciare il Madagascar con la coppia (art. 105 della Legge sull’adozione n. 2017-014).

POST ADOZIONE:
Normativa di riferimento
- Loi n. 2005-014du 07 Septembre 2005 relative à l’Adoption [Legge sull’adozione n. 2005-014];
- Décret n. 2006-596du 10 Août 2006 fixant les modalités d’application de la Loi relative à l’Adoption [Modalità di applicazione della Legge sull’adozione];
- Décret n. 2007-907 modifiant certaines dispositions du Décret n. 2006-596 du 10 Août 2006 fixant les modalités d’application de la Loi n° 2005-014 du 07 Septembre 2005 relative à l’adoption [Modifiche ad alcune disposizioni del Decreto n. 2006-596];
- Décret n. 2010-0882 du 14 Octobre 2010 modifiant et complétant certaines dispositions du Décret n° 2006-596 du 10 Août 2006 fixant les modalités d’application de la Loi n° 2005-014 du 07 Septembre 2005 relative à l’adoption [Modifiche e integrazioni ad alcune disposizioni del Decreto n. 2006-596];
- Loi 2017-014du 26 juillet 2017 relative à l'adoption (Legge sull’adozione n. 2017-014).