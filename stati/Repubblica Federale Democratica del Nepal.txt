STATO: Repubblica Federale Democratica del Nepal
REQUISITI DELLE COPPIE ADOTTANTI:
- coppie sposate da almeno 10 anni (art. 192, comma 1, lett. a), del Codice civile);
- donne nubili, vedove, divorziate o separate legalmente che abbiano tra i 45 e i 55 anni di età (art. 192, comma 1, lett. b), del Codice civile);
- differenza di almeno 25 anni con il minore (art. 174, comma 1, del Codice civile);
- possibilità di adottare un minore anche se la coppia o la donna singola ha già un figlio, purché sia consentito dal Paese d’origine (art. 192, comma 3, del Codice civile);
- se sono presenti altri figli, l’adozione può avvenire solo in relazione a un minore di età inferiore alla loro (art. 173, comma 1, lett. d), del Codice civile).

REQUISITI DEI MINORI ADOTTANDI:
- minori che siano stati dichiarati orfani dall’autorità distrettuale competente in quanto abbandonati, o perché i loro genitori biologici siano irrintracciabili oppure deceduti, e non vi sia alcun parente che possa prendersene cura (art. 191, comma 2, del Codice civile);
- minori che si trovino da almeno 6 mesi presso strutture di accoglienza o in altre organizzazioni di tutela dei minori (art. 191, comma 1, del Codice civile);
- minori che siano stati volontariamente affidati a strutture di accoglienza o ad altre organizzazioni di tutela dei minori dai genitori biologici o dal tutore, ciò sia stato correttamente comunicato all’autorità distrettuale competente (art. 191, comma 3, del Codice civile).

PASSAGGI DELLA PROCEDURA:
- la coppia conferisce l’incarico di avviare la procedura di adozione internazionale a un ente autorizzato, il quale trasmette il fascicolo della coppia all’ICAB nella Repubblica Federale Democratica del Nepal;
- l’ICAB valuta l’idoneità della coppia e la completezza della documentazione, e individua il minore da proporre in abbinamento alla coppia sotto la supervisione di un apposito comitato di selezione (art. 195 del Codice civile);
- l’ICAB verifica la rispondenza dei requisiti e la positiva interazione del minore con la coppia (art. 196 del Codice civile);
- l’ICAB, dopo un’adeguata istruttoria, formula una raccomandazione al MOWCSC il quale autorizza l’adozione internazionale e rilascia il provvedimento definitivo di adozione (art. 197, commi 1-3, del Codice civile).
- una volta ottenuti tutti i documenti necessari, il minore può lasciare la Repubblica Federale Democratica del Nepal con la coppia.

POST ADOZIONE:
L’ente autorizzato trasmette all’ICAB nella Repubblica Federale Democratica del Nepal le relazioni concernenti l’integrazione del minore con cadenza annuale fino al raggiungimento della sua maggiore età (artt. 200, 201 del Codice civile).
Normativa di riferimento
- The National Civil (Code) Act, 2017 (2074), Part-3, Chapter-9, Provisions Relating to Inter-country Adoption [Legge nazionale sul codice civile del 2017 (2074), Parte 3, Capitolo 9, Disposizioni in materia di adozione internazionale]

NOTE:
Non permette adozioni internazionali al momento