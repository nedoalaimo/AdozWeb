STATO: Giappone
REQUISITI DELLE COPPIE ADOTTANTI:
Si tratta dei requisiti previsti dalla normativa locale che sono validi per le coppie adottive italiane solo qualora non contrastino con i requisiti previsti dalla normativa italiana.
- Coppie sposate (art. 817-3, capitolo 3, sezione 2, sottosezione 5, Civil code);
- l’età minima richiesta è 25 anni, ma nel caso di coppia sposata è sufficiente che il più giovane abbia raggiunto i 20 anni. (art. 817-4, capitolo 3, sezione 2, sottosezione 1, Civil code);
- per l’adozione da parte di uno dei due coniugi è richiesto il consenso dell’altro (art. 795, capitolo 3, sezione 2, sottosezione 1);
- è necessario il consenso di entrambi i coniugi (Art. 817-6, capitolo 3, sezione 2, sottosezione 5, Civil code).
La legge del Giappone specifica altresì che:
- è necessaria l’autorizzazione del Tribunale della famiglia. Tuttavia, ciò non si applica se la persona da adottare è un discendente in linea retta dell'adottante o del coniuge dell'adottante (art. 798, capitolo 3, sezione 2, sottosezione 1, Civil code).
- Si rende necessaria tale autorizzazione anche nel caso di adozione di un minore da parte del proprio tutore (art. 794, capitolo 3, sezione 2, sottosezione 1, Civil code);
- non è richiesto il consenso all’adozione dei genitori biologici in caso di incapacità degli stessi di manifestare la propria volontà, in caso di abuso o abbandono volontario del minore, o se abbiano in altro modo causato un grave danno all’interesse del minore (art. 817-6 capitolo 3, sezione 2, sottosezione 5, Civil code).

REQUISITI DEI MINORI ADOTTANDI:
- minori che abbiano compiuti i 6 anni al momento della domanda; tuttavia, è prevista una deroga se il minore ha meno di 8 anni ed è stata accudito ininterrottamente, da prima dei 6 anni, dalla persona che diventerà il suo genitore adottivo (art. 817-5, capitolo 3 sezione 2, sottosezione 1, Civil code);
- minori abbandonati, o i cui genitori sono deceduti o scomparsi;
- minori i cui genitori non sono in grado di fornire il proprio sostegno;
- se il minore ha compiuto 15 anni, per l’adozione è necessario il consenso del suo rappresentante legale (art. 797, comma 1, capitolo 3, sezione 2, sottosezione 1, Civil code).

PASSAGGI DELLA PROCEDURA:
- La coppia conferisce l’incarico di avviare la procedura di adozione internazionale ad un ente autorizzato, il quale trasmette il fascicolo della coppia al CGD;
- la coppia presenta l’istanza al Tribunale della famiglia territorialmente competente;
- è necessario un periodo di osservazione di 6 mesi (art. 817-8(1), comma 1, capitolo 3, sezione 2, sottosezione 5, Civil code); che decorrono dalla richiesta al Tribunale della famiglia; tuttavia, ciò non si applica se la situazione di assistenza è evidente (art. 817-8(1), comma 2, capitolo 3, sezione 2, sottosezione 5, Civil code);
- nella maggior parte dei casi, il Tribunale richiede una sola udienza nella quale il giudice valuterà l’abbinamento;
- in caso di esito positivo, i genitori devono registrare l’adozione presso l’ufficio della città o della circoscrizione. L’adozione sarà da considerarsi definitiva se non si registrano opposizioni dei genitori biologici o di altre parti interessate entro due settimane dalla registrazione;
- una volta ottenuti i documenti necessari, il minore può lasciare il Giappone con la coppia.
(*) Le informazioni per le quali non è stato possibile individuare una fonte normativa ufficiale sono stare reperite suwww.issj.org

POST ADOZIONE:
L’ente autorizzato trasmette al CGC in Giappone le relazioni concernenti l’integrazione del minore.
Normativa di riferimento
- Japanese Civil Code(artt. 725-1044) Act No. 89 of 1896, 27 aprile 1896 [Codice civile]
- Family Register Act[Legge sul registro di famiglia n. 224 del 1947]