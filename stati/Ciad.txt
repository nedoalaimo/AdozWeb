STATO: Ciad
REQUISITI DELLE COPPIE ADOTTANTI:
Si tratta dei requisiti previsti dalla normativa locale che sono validi per le coppie adottive italiane solo qualora non contrastino con i requisiti previsti dalla normativa italiana.
- coppie sposate non legalmente separate e conviventi legate da patto civile di solidarietà (art. 343 comma 1 Codice civile);
- gli aspiranti genitori adottivi devono essere in grado di fornire la prova della convivenza da almeno un anno (art. 343 comma 2 Codice civile);
- persona singola che abbia compiuto 26 anni di età (art. 343-1 comma 1 Codice civile);
- differenza di età con il minore di almeno 15 anni (art. 347 comma 1 Codice civile).
Il Codice civile francese prevede altresì che
- è richiesto il consenso del coniuge in caso di adozione congiunta, a meno che quest’ultimo non sia impossibilitato a esprimere la propria volontà (art. 343-1 comma Codice civile);
- se i genitori del minore sono deceduti, impossibilitati ad esprimere la propria volontà e se hanno perso la responsabilità genitoriale, il consenso è fornito dal consiglio di famiglia, sentito il parere della persona che, di fatto, si prende cura del minore (art. 348-2 Codice civile);
- il consenso all’adozione di minori di età inferiore ai due anni è valido solo se il minore era affidato ai servizi di assistenza all’infanzia (art. 348-4 Codice civile);
- quando la differenza di età con il minore è inferiore ai 15 anni, il giudice può pronunciare l'adozione se ne ricorrono giusti motivi (art. 347 comma 2 Codice civile).

REQUISITI DEI MINORI ADOTTANDI:
- minori i cui genitori biologici o il cui tutore legale abbiano validamente fornito il consenso all’adozione (art. 344 comma 1 Codice civile);
- minori posti sotto la tutela dello Stato e minori abbandonati i cui genitori siano sconosciuti (art. 344 commi 2 e 3 Codice civile)

PASSAGGI DELLA PROCEDURA:
- la coppia conferisce l’incarico di avviare la procedura di adozione internazionale ad un ente autorizzato, il quale trasmette il fascicolo della coppia al DAS nella Repubblica del Ciad;
- il fascicolo della coppia viene inviato dal responsabile del procedimento al Tribunal de Grande Instance di N'Djamena, il quale, nei casi in cui il minore non si trovi in stato di abbandono, raccoglie il consenso all’adozione dei genitori biologici o del tutore alla presenza della coppia;
- il giudice quindi emette il provvedimento di adozione - che diventa definitivo trascorso un mese dalla sua pronuncia - e che può avere i seguenti effetti:a) adozione di tipo I NOTE come “adozione semplice” (secondo cui: vengono mantenuti i legami filiali tra il minore e la sua famiglia di origine; viene creato un legame di filiazione tra il bambino e la famiglia adottiva; può essere revocata);b) adozione di tipo II NOTE come “legittimazione adottiva” (secondo cui: cessa la parentela tra il figlio e la sua famiglia naturale; si dà vita ad un legame di filiazione tra il bambino e la famiglia adottiva; è irrevocabile);
- il provvedimento deve infine essere trascritto nell’apposito registro dello stato civile;
- una volta ottenuti i documenti necessari, il minore può lasciare la Repubblica del Ciad con la coppia.

POST ADOZIONE:
Normativa di riferimento
- Ordinanza n. 58-1306 del 23 dicembre 1958portant modication du regime de adoption de la legitimation adoptive [Ordinanza n. 58-1306 del 23 dicembre 1958 che modifica il sistema di adozione e legittimazione adottiva];
- LOI n° 2022-219 du 21 février 2022visant à réformer l'adoption [Legge n° 2022-219 del 21 febbraio 2022 di riforma dell’adozione];
- Còde civil, 21 mars 1804[Codice civile].