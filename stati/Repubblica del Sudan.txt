STATO: Repubblica del Sudan
REQUISITI DELLE COPPIE ADOTTANTI:
- coppie sposate o persone singole (art. 83, comma 4 del Child Act, 2008);
- età minima di 25 anni e differenza di almeno 21 anni di età con il minore (art. 83, comma 4 del Child Act, 2008).
- il provvedimento di adozione non può essere emesso in favore dio    persona singola di genere maschile, nei confronti di una figlia femmina;o    persona singola di genere femminile, nei confronti di un figlio maschio (art. 83, comma 5 del Child Act, 2008);o    persona non sana di mente (art. 83, comma 6 lett. a) del Child Act, 2008);o    colui che è stato accusato o condannato da un Tribunale per aver commesso un reato (art. 83, comma 6 lett. b) del Child Act, 2008);o    persona omossessuale (art. 83, comma 6 lett. c) del Child Act, 2008);
- è necessario il consenso della madre o del padre del minore, o del tutore che ne ha la responsabilità (art. 85, comma 1 lett. a) e b) del Child Act, 2008);
- in caso di adozione da parte del coniuge è necessario il consenso dell’altro coniuge (art. 85, comma 1 lett. e) del Child Act, 2008);
- il minore che ha compiuto 10 anni deve fornire il proprio consenso all’adozione (art. 85, comma 1 lett. f) del Child Act, 2008).

REQUISITI DEI MINORI ADOTTANDI:
- minori di età inferiore ai 14 anni;
- minori di origine non musulmana. Il minore la cui religione sia igNOTE viene considerato musulmano;
- minore residente nel Sud Sudan, indipendentemente dal fatto che sia cittadino sudanese o che sia nato nel Sud Sudan (art. 83, comma 3 del Child Act, 2008).

PASSAGGI DELLA PROCEDURA:
- la coppia conferisce l’incarico di avviare la procedura di adozione internazionale ad un ente autorizzato, il quale trasmette il fascicolo della coppia al Social Service Supervisor of the Governate for Province del luogo di residenza del minore nella Repubblica del Sudan;
- a seguito dell’abbinamento con il minore è previsto un periodo di prova della durata di un anno nel corso del quale il Social Service Supervisor of the Governate for Province territorialmente competente conduce visite regolari.
- una volta ottenuti i documenti necessari, il minore può lasciare la Repubblica del Sudan con la coppia.

POST ADOZIONE:
Non sono indicati particolari adempimenti.
Normativa di riferimento
- Child Act, [Diritti del minore] 13 October 2008.