STATO: Namibia
REQUISITI DELLE COPPIE ADOTTANTI:
Si tratta dei requisiti previsti dalla normativa locale che sono validi per le coppie adottive italiane solo qualora non contrastino con i requisiti previsti dalla normativa italiana.
- coppie sposate (art. 170, comma 1, lett. a), della Legge sulla protezione e sull’assistenza al minore), in cui almeno uno dei coniugi abbia un’età non inferiore a 25 anni (art. 170, comma 1, lett. d), della Legge sulla protezione e sull’assistenza al minore), a meno che il richiedente o i richiedenti possano dimostrare la propria idoneità ad adottare un minore a un'età inferiore (art. 170, comma 2, lett. d), della Legge sulla protezione e sull’assistenza al minore);
- coniuge del genitore del minore (art. 170, comma 1, lett. b), della Legge sulla protezione e sull’assistenza al minore);
- persone singole, vedove, divorziate, incluso il genitore o il parente affidatario, o il tutore principale (art. 170, comma 1, lett. c), della Legge sulla protezione e sull’assistenza al minore);
- piena responsabilità e capacità di fornire le cure e il sostegno necessari al minore (art. 170, comma 2, lett. a-c), della Legge sulla protezione e sull’assistenza al minore);
- assenza di condanne penali (art. 170, comma 8, della Legge sulla protezione e sull’assistenza al minore).

REQUISITI DEI MINORI ADOTTANDI:
- minori orfani, e di cui non vi sia alcun parente, genitore affidatario o tutore che possa prendersene cura (art. 169, comma 1, lett. a), della Legge sulla protezione e sull’assistenza al minore);
- minori abbandonati (art. 169, comma 1, lett. c), della Legge sulla protezione e sull’assistenza al minore), o i cui i genitori, anche affidatari, o il tutore non siano rintracciabili (art. 169, comma 1, lett. b), della Legge sulla protezione e sull’assistenza al minore), o minori figli del coniuge dell’adottante (art. 169, comma 1, lett. d), della Legge sulla protezione e sull’assistenza al minore);
- minori che necessitano di stabili cure alternative (art. 169, comma 1, lett. e), della Legge sulla protezione e sull’assistenza al minore);
- minori il cui genitore o tutore abbia fornito il proprio consenso all'adozione (art. 169, comma 1, lett. f), della Legge sulla protezione e sull’assistenza al minore).
Ulteriori aspetti rilevanti secondo la normativa namibiana:
- deve fornire il proprio consenso all’adozione il minore che ha compiuto 10 anni di età (art. 172, comma 1, lett. c), della Legge sulla protezione e sull’assistenza al minore), nonché il minore che possieda un grado di maturità e di sviluppo sufficienti per comprenderne le conseguenze, anche se non ha ancora compiuto 10 anni di età (art. 172, comma 1, lett. d), della Legge sulla protezione e sull’assistenza al minore);
- il Tribunale per i minorenni può dispensare il genitore dal consenso qualora costui sia incapace di fornirlo, sia irrintracciabile, abbia abbandonato, abusato o trascurato il minore, o abbia permesso che altri lo facessero, non abbia adempiuto alle proprie responsabilità genitoriali negli ultimi 12 mesi, o abbia subito condanne penali (art. 172, comma 12, della Legge sulla protezione e sull’assistenza al minore).

PASSAGGI DELLA PROCEDURA:
- la coppia conferisce l’incarico di avviare la procedura di adozione internazionale a un ente autorizzato, il quale trasmette il fascicolo al MGEPESW nella Repubblica della Namibia (art. 193 della Legge sulla protezione e sull’assistenza al minore);
- il Tribunale per i minorenni valuta la domanda di adozione di un minore tenendo conto del parere dell'assistente sociale designato e di tutti i fattori rilevanti per il benessere del minore nonché, sulla base della sua capacità di discernimento, della sua opinione sull’adozione (art. 177, comma 1, della Legge sulla protezione e sull’assistenza al minore);
- il Tribunale per i minorenni emette l’ordine di adozione solo in seguito al preavviso di 30 giorni dato a ciascuna persona il cui consenso all'adozione è richiesto ai sensi della legge, e al Ministro (art. 176, comma 1, lett. a-b), della Legge sulla protezione e sull’assistenza al minore); qualora la persona che ha ricevuto il preavviso non ottemperi entro 30 giorni alla richiesta di fornire o negare il proprio consenso all’adozione, il consenso si considera fornito (art. 176, comma 4, della Legge sulla protezione e sull’assistenza al minore);
- verificati i requisiti e tenuto conto di tutte le circostanze del caso, il Tribunale per i minorenni emette l’ordine di adozione (art. 177, comma 3, della Legge sulla protezione e sull’assistenza al minore);
- una volta ottenuti tutti i documenti necessari, il minore può lasciare la Repubblica della Namibia con la coppia.

POST ADOZIONE:
Normativa di riferimento
- Child Care and Protection Act No. 3 of 2015, 29 May 2015 [Legge 29 maggio 2015, n. 3, sulla protezione e sull’assistenza al minore].