STATO: Repubblica federale della Nigeria
REQUISITI DELLE COPPIE ADOTTANTI:
- coppie sposate (art. 129, lett. a del Child’s right Act);
- età minima di 25 anni (art. 129, lett. a. i e art. 131, lett. a del Child’s right Act);
- differenza di età con il minore di almeno 21 anni (art. 131, comma 1 lett. a del Child’s right Act);
- persone singole di età minima di 35 anni possono adottare solo un minore dello stesso sesso (art. 129, lett. c del Child’s right Act).

REQUISITI DEI MINORI ADOTTANDI:
- minori i cui genitori biologici o tutori abbiano fornito il proprio consenso all’adozione (art. 128, lett. a del Child’s right Act);
- minori abbandonati, abusati o maltrattati per i quali vi siano motivi convincenti per ritenere che l’adozione sia nel loro interesse (art. 128, lett. b del Child’s right Act).

PASSAGGI DELLA PROCEDURA:
- la coppia dà l’incarico di avviare la procedura di adozione internazionale ad un ente autorizzato, il quale presenta la domanda di adozione internazionale al Ministero della gioventù e dello sviluppo sociale dello Stato del Lagos;
- la coppia riceve la proposta di abbinamento con un minore e, se la accetta, la procedura prosegue davanti al Tribunale competente;
- la coppia si reca nella Repubblica federale della Nigeria, dove deve risiedere fino alla conclusione della procedura;
- il minore vive con la coppia in affidamento preadottivo durante tutto il periodo che precede la sentenza di adozione;
- la Corte pronuncia l’adozione e, una volta ottenuti tutti i documenti necessari, il minore può lasciare la Repubblica federale della Nigeria con la coppia.
- una volta ottenuti tutti i documenti necessari, il minore può lasciare la Repubblica federale della Nigeria con la coppia.

POST ADOZIONE:
Normativa di riferimento
- Child’s Rights Act,2003 [Legge sui diritti del minore]