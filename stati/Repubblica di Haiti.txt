STATO: Repubblica di Haiti
REQUISITI DELLE COPPIE ADOTTANTI:
- Coppie sposate eterosessuali dopo 5 anni di matrimonio, che non siano fisicamente separati, ossia che convivano abitualmente (art. 8, comma 1 della Legge di revisione dell’adozione); età minima 30 anni e massima 50 anni per il coniuge più anziano (artt. 8, comma 1 e 11 della Legge di revisione dell’adozione);
- coppie eterosessuali non sposate dopo 5 anni di convivenza (art. 9 della Legge di revisione dell’adozione); età minima di 30 anni di almeno uno dei due e massima di 50 anni del più anziano (artt. 9 e 11 della Legge di revisione dell’adozione);
- persone singole di età minima di 35 anni e massima di 50 anni (art. 10 della Legge di revisione dell’adozione);
- differenza di età con il minore di almeno 14 anni (art. 12 della Legge di revisione dell’adozione).
La legge della Repubblica di Haiti specifica altresì che:
- se l’aspirante genitore adottivo ha già dei figli biologici o adottati di età pari o superiore a 8 anni, essi devono esprimere il proprio parere sull'adozione (art. 14 della Legge di revisione dell’adozione);
- è richiesta l’assenza di condanne penali e la non decadenza dalla responsabilità genitoriale (art. 7 comma1 della Legge di revisione dell’adozione).

REQUISITI DEI MINORI ADOTTANDI:
- minori di 16 anni (art. 17 della Legge di revisione dell’adozione):orfani, abbandonati o i cui genitori siano sconosciuti o siano stati dichiarati decaduti della responsabilità genitoriale (art. 19 comma 2 n. 3 della Legge di revisione dell’adozione);i cui genitori biologici o tutori abbiano fornito il proprio consenso all’adozione (art. 19 comma 2 n. 4 della Legge di revisione dell’adozione).
- orfani, abbandonati o i cui genitori siano sconosciuti o siano stati dichiarati decaduti della responsabilità genitoriale (art. 19 comma 2 n. 3 della Legge di revisione dell’adozione);
- i cui genitori biologici o tutori abbiano fornito il proprio consenso all’adozione (art. 19 comma 2 n. 4 della Legge di revisione dell’adozione).
La legge della Repubblica di Haiti specifica altresì che:
- i minori che hanno compiuto i 12 anni di età devono fornire il proprio consenso all’adozione e i minori che hanno compiuto gli 8 anni devono esprimere il proprio parere sull’adozione (art. 18 comma 2 della Legge di revisione dell’adozione).

PASSAGGI DELLA PROCEDURA:
- la coppia dà l’incarico di avviare la procedura di adozione internazionale ad un ente autorizzato, il quale trasmette il fascicolo all’IBESR nella Repubblica di Haiti (art. 47 comma 1 della Legge di revisione dell’adozione);
- la coppia riceve la proposta di abbinamento con un minore e ha 15 giorni per accettarla o rifiutarla (art. 50 della Legge di revisione dell’adozione);
- l’ente autorizzato trasmette all’IBESR la risposta della coppia (art. 49 della Legge di revisione dell’adozione); se la coppia accetta la proposta la procedura prosegue (art. 51 della Legge di revisione dell’adozione);
- una volta ricevuta l’accettazione da parte della coppia, l’’IBESR autorizza il periodo di conoscenza e la coppia si reca nella Repubblica di Haiti per incontrare il minore e trascorrere con lui circa due settimane (art. 52 della Legge di revisione dell’adozione);
- trascorso il periodo di conoscenza, l’IBESR, nei 10 giorni lavorativi successivi, redige una relazione che autorizza o nega l’adozione (art. 53 della Legge di revisione dell’adozione);
- il fascicolo dell’adozione viene inviato al Tribunale di prima istanza per la prosecuzione della procedura (art. 54 della Legge di revisione dell’adozione);
- il Tribunale pronuncia il provvedimento di adozione, impugnabile entro i 30 giorni successivi presso la Corte d’Appello; scaduti i termini per l’impugnazione, l’adozione è definitiva (artt. 55 e 56 della Legge di revisione dell’adozione);
- l’IBESR rilascia, entro i 10 giorni lavorativi successivi all’adozione, un certificato della stessa (art. 59 della Legge di revisione dell’adozione);
- una volta ottenuti tutti i documenti necessari, il minore può lasciare la Repubblica di Haiti con la coppia.

POST ADOZIONE:
L’ente autorizzato trasmette al IBESR nella Repubblica di Haiti le relazioni concernenti l’integrazione del minore con cadenza semestrale il primo anno e poi annuale, per un totale di 8 anni successivi all’adozione (art. 59 della Legge di revisione dell’adozione).
Normativa di riferimento
- Loi réformant l’adoption [Haiti], Loi No.CL2003-06 15 November 2013[Legge di revisione dell’adozione].