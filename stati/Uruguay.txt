STATO: Uruguay
REQUISITI DELLE COPPIE ADOTTANTI:
- persone di età superiore a 25 anni, sposate da almeno 4 anni (artt. 140, lett. D, e 152 del Codice dell’infanzia e dell’adolescenza del 2004 e successivi emendamenti);
- differenza di almeno 15 anni di età tra gli adottanti e l’adottando, salvo che il Tribunale competente non disponga diversamente nel solo interesse del minore (art. 140, lett. D, del Codice);
Ulteriori aspetti rilevanti secondo la normativa uruguayana:
- sia stata disposta la separazione definitiva del minore dalla famiglia di origine dal Tribunale competente (art. 140, lett. A, del Codice);
- affidamento pre-adottivo del minore di almeno 6 mesi, salvo che il Tribunale competente non disponga diversamente nel solo interesse del minore (art. 153 del Codice);
- consenso del minore all’adozione, o del suo rappresentante legale nominato a tal fine, se il minore non è in grado di prestarlo (art. 140, lett. C, del Codice).

REQUISITI DEI MINORI ADOTTANDI:
- minori di età inferiore ai 18 anni (art. 1 del Codice dell’infanzia e dell’adolescenza del 2004 e successivi emendamenti);
- minori dichiarati in stato di adottabilità in base a un provvedimento del Tribunale competente (artt. 132-3, 132-4 e 133-2 del Codice).
Ulteriori aspetti rilevanti secondo la normativa dell’Uruguay:
- minori i cui genitori o i membri della famiglia a cui sono affidati abbiano prestato il loro consenso all’adozione comparendo personalmente dinnanzi al Tribunale competente e sia stata conseguentemente disposta la separazione definitiva dalla loro famiglia di origine (artt. 135, 140, lett. A, del Codice);
- minori che abbiano prestato il loro consenso all’adozione personalmente o per il tramite del loro rappresentante legale, qualora non capaci di discernimento (art. 140, lett. C, del Codice);

PASSAGGI DELLA PROCEDURA:
- la coppia aspirante conferisce l’incarico di avviare la procedura di adozione internazionale ad un ente autorizzato, il quale trasmette il fascicolo della coppia all’INAU;
- l’INAU valuta il fascicolo e redige entro sessanta giorni una relazione dettagliata, verificando il rispetto della normativa (art. 152 del Codice dell’infanzia e dell’adolescenza del 2004 e successivi emendamenti);
- l’INAU si avvale di una equipe multidisciplinare alla quale affida il compito di gestire le diverse fasi della procedura di adozione e di vigilare sulla correttezza e sul rispetto di quanto richiesto dalla normativa in materia (art. 157 del Codice);
- l’equipe multidisciplinare dell’INAU redige una relazione tecnica che viene trascritta nell’apposito registro, disposto cronologicamente secondo la data di presentazione della domanda di adozione (art. 158 del Codice);
- la coppia ha diritto di accedere a tale relazione e di chiederne il riesame in caso di disaccordo con essa (art. 158 del Codice);
- l’equipe multidisciplinare cura l’abbinamento con un minore, rispettando l'ordine cronologico e compatibilmente con il suo superiore interesse (art. 158 del Codice);
- il Tribunale competente autorizza l’affidamento del minore alla coppia che deve svolgersi nel territorio nazionale dell’Uruguay e per un periodo di almeno sei mesi, salvo che il Tribunale non disponga per un periodo più breve tenuto conto del superiore interesse del minore (art. 153 del Codice);
- il provvedimento di adozione è infine emanato dal Tribunale competente al termine del periodo di affidamento ed è richiesta la presenza in udienza della coppia (art. 151 del Codice).

POST ADOZIONE:
Normativa di riferimento
- Ley n. 17.823de 7 setiembre de 2004, Código de la niñez y la adolescencia y sus modificativas [Codice dell’infanzia e dell’adolescenza del 2004 e successivi emendamenti]